---
layout: post
title: "定风波 · 南海归赠王定国侍人寓娘"
description: "定风波 · 南海归赠王定国侍人寓娘"
date: "2016-02-13 00:28:27"
categories:
    - Weblogs
tags:
    - Poetry
    - Weblogs
---

*宋 苏轼*

序：王定国歌儿曰柔奴，姓宇文氏，眉目娟丽，善应对，家世住京师。定国南迁归，余问柔："广南风土，应是不好？"柔对曰："此心安处，便是吾乡。" 因为缀词云。

常羡人间琢玉郎，天应乞与点酥娘。尽道清歌传皓齿，风起，雪飞炎海变清凉。

万里归来颜愈少，微笑，笑时犹带岭梅香。试问岭南应不好，却道：此心安处是吾乡。

> 试问岭南应不好，却道：此心安处是吾乡。